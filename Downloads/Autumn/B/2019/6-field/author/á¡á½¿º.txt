Има решения със сложности N^2, N^2*logN, N^3, N^3*logN, N^4, N^4*logN, N^5 
Т.е. може да се направи хубаво множество от подзадачи.
Например:
40 точки N<=5000  (N^2)
25 точки N<=1000  (N^2*logN)
20 точки N<=300   (N^3, евентуално N^3logN)
10 точки N<=100   (N^4)
5 точки N<=20     (N^5)


N^2*logN решение:
Започваме с префиксни суми за всяка колона. Време N^2.
Правим двоично търсене по отговора като проверката ни за една стойност на M се състои
в пресмятането на сбора на всяка позиция на която може да сложим рамката. Ако минималния сбор
е >= K значи отговора е <= на този избор на M. Ако минималния сбор е < K, то отговора > от този избор на M.
logN от двоичното търсене, като на всяка проверка правим N^2 проверки чрез префиксните суми. Време N^2*logN

N^2 решение:

Започваме като правим префиксни суми за всяка колона. Време N^2.
Избираме M=1 и започваме да местим рамката ред по ред отляво надясно.
Новите сборове получаваме чрез префиксните суми. Ако в някои момент сборът е < К,
то текущата стойност на M не е достатъчно голяма. Увеличаваме M с 1 и е ясно,
че след като числата са неотрицателни направените до момента проверки са били със сбор >=К
за по-малка стойност на M, значи ще са >= и за по-голяма стойност на M.
При увеличението добавяме новия ред линейно, а колоната константно и продължаваме от там до където сме стигнали.
Крайната стойност на M ще бъде търсената.
Общо време: N^2 за префиксни суми,  N^2 за всички премествания на рамката, N^2 за всички увеличения на M. Общо N^2.

Решенията с N^3 се получават като горните 2 ако не се използват префиксни суми.
Решенията с N^4 се получават като горните 2, но всеки път се преизчислява цялата сума в рамката (без да се използват предишните).
N^5 е най-тъпото решение с пробване на всички стойности на M и смятане на всички сборове.